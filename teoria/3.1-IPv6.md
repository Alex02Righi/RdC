```table-of-contents
```
---

# IPv6
IPv6 è stato implementato per affrontare il problema della scarsità di indirizzi disponibili nel protocollo IPv4.
IPv6, d'altra parte, offre un numero virtualmente illimitato di indirizzi, garantendo che ci siano sufficienti risorse per supportare la crescente domanda di connettività Internet in tutto il mondo.
Vantaggi:
- Semplifica il routing per avere backbone (trasporto) veloci
- Offre meccanismi di sicurezza
- Offre qualità di servizio
- Gestisce bene multicast e broadcast
- Consente la mobilità
- Consente future evoluzioni e garantisce compatibilità col passato

<mark style="background: #946EFA;">Notazione:</mark> 8 quaterne di numeri esadecimali separati da ":", esempio: `8000:0000:0000:0000:0562:CDAF:2DAF:0001`
gli zeri possono essere sostituiti in questo modo  ->  `8000::562:CDAF:2DAF:1`.
Gli indirizzi IPv4 possono essere compresi tra gli indirizzi IPv6 con un prefisso di 96 zeri, mantenendo la notazione dotted decimal, Esempio: `::192.31.20.46`.
Gli indirizzi broadcast non esistono in IPv6, esistono i Loopback (127.0.0.1 in IPv4) ::1, gli indirizzi multicast sono formati da una parte di prefisso globale (che indica la rete) e una parte di suffisso di interfaccia (che identifica univocamente l'interfaccia all'interno di quella rete).
C'è da introdurre un nuovo tipo di indirizzi, gli Anycast, che sono indirizzi assegnati a più interfacce, il pacchetto di questo tipo viene consegnato solo all'interfaccia più vicina.
**Gli indirizzi IPv6 in URL** devono essere scritti tra parentesi quadre, esempio:
`http://[2001:1:4F3A:206:AE14]:8888/index.html`

## InterfaceID
L'indirizzo di un'interfaccia è composto da due parti principali: il prefisso di rete e l'ID dell'interfaccia.
Il prefisso di rete ha una lunghezza variabile, ma di solito è di 64 bit, così facendo rimangono 64 bit per la parte dell'identificazione dell'interfaccia, questi ultimi bit possono essere assegnati in vari modi:
- Assegnati via DHCPv6
- Configurati manualemente
- Autogenerati con numeri pseudo-random
- Autoconfigurati utilizzando **l'interfaceID**, ovvero una sequenza di 64 bit, univoci di ogni interfaccia di rete, ottenuta partendo dai 48 bit del MAC address.

### DA MAC48 a InterfaceID
Gli indirizzi MAC 48 bit utilizzati da Ethernet (MAC48) sono gestiti da IEEE e non si esauriranno prima deI 2100, IEEE gestisce anche una numerazione a 64 bit, EUI64 (Extended Unique Identifier).
La numerazione MAC48 è integrata in EUI64 inserendo 16 bit (FFFE) al centro, l’ Interface-ID, utilizzata per gli indirizzi IPv6, è una versione modificata di EUI64 (mEUI64) in cui si pone ad 1 il bit 7 di EUI64.
Esempio:
MAC48: 00-12-7F-EB-6B-40
EUI64: 0**0**-12-7F-**FF-FE**-EB-6B-40
mEUI64: 0**2**-12-7F-**FF-FE**-EB-6B-40 (intID)

### Indirizzi Link-Local
Per Link si intende una rete di livello 2 (LAN o punto-punto), nodi sullo stesso link sono detti Neighbor (vicini).
Un indirizzo **link-local** è un indirizzo IPv6 che è valido solo all'interno della sottorete (o del segmento di rete) in cui è stato creato, questi indirizzi sono utilizzati principalmente per la comunicazione <mark style="background: #946EFA;">locale su una rete specifica</mark> e non vengono instradati su Internet, hanno come prefisso 1111 1110 10 (FE80::/10).
I pacchetti con questa destinazione non attraverseranno mai un router; è un tipo di indirizzo attribuito inizialmente alle interfacce IPv6 con configurazione automatica e viene utilizzato per il processo di Neighbor Discovery, è un protocollo di livello di rete utilizzato per scoprire e interagire con i nodi vicini (neighbor) su una rete locale.

### Indirizzi Site-Local
Gli indirizzi **site-local** sono stati inizialmente introdotti in IPv6 per consentire la comunicazione all'interno di una <mark style="background: #946EFA;">rete privata</mark>, senza che il traffico venisse instradato su Internet. Tuttavia, gli indirizzi site-local sono stati successivamente deprecati e non sono più raccomandati per l'uso.
Hanno come prefisso 1111 1110 11 (FEC0::/10) e a differenza dei Link-Local non sono configurati automaticamente.

### Indirizzi Multicast e Anycast
Un indirizzo **IPv6 multicast** serve a identificare e a raggiungere un gruppo di nodi simultaneamente, normalmente il multicast non viene propagato dai router a meno di configurazioni specifiche.
Il prefisso di formato è 1111 1111 (ovvero FF) a cui seguono 4 bit di opzione, 4 bit di ambito e 112 bit per identificare il gruppo.

Gli **indirizzi anycast** identificano un gruppo di nodi con lo stesso indirizzo. Tuttavia, a differenza degli indirizzi multicast gli indirizzi anycast vengono utilizzati per identificare nodi che forniscono un servizio o una risorsa simile, ma si trovano in posizioni geografiche diverse.
Quando un pacchetto viene inviato a un indirizzo anycast, il protocollo di routing instrada il pacchetto verso il nodo anycast più vicino (in termini di routing) che condivide lo stesso indirizzo anycast, questo significa che il pacchetto viene indirizzato al nodo anycast più appropriato in base alla topologia di rete.
Esempi sono i root server dell’architettura DNS, oppure applicazioni in Cloud.

---

## Trama IPv6
**Cosa è stato eliminato da IPv4**
- La frammentazione è stata rimossa perché IPv6 determina dinamicamente la dimensione del datagramma (Path MTU Discovery– rfc 1191)
- Il campo Checksum è stato eliminato perché la sua elaborazione riduce le prestazioni.
- Il campo Protocol è stato rimosso perché questa info è contenuta nel Next Header.

![[header-ipv6.png]]

### Header fields
- **Version** (4 bits) -> 0110
- **Traffic Class** (8 bits). E' un nuovo campo utilizzato per supportare la QoS basata sulle Classi. Corrisponde al Type of Service di Ipv4 utilizzato solo sperimentalmente)
- **Flow Label** (20 bits) – Label Switching, per QoS basata sui flussi (nuovo campo).
- **Payload Length** (16 bits) – Lunghezza del payload (esclusa l'intestazione)
- **Next Header** (8 bits) – Per snellire l'intestazione molti campi sono resi opzionali mediante Header numerate che possono essere concatenate
- **Hop Limit** (8 bits) – Era il TTL che ora assume il nome corretto.
- **Source address** (128 bits)
- **Destination address** (128 bits)

---

## ICMPv6
Equivale a ICMP per IPv4, con alcune nuove funzionalità:
- Path MTU discovery
- Neighbor discovery (equivalente in IPv6 di ARP)
- Router Discovery

Formato del pacchetto:

![[ICMPv6.svg]]

Type: indica il tipo, 
Code: specifica meglio il tipo, 
Checksum: dell'intero pacchetto.

### Path MTU discovery
E' un protocollo basato su ICMPv6 che consente di determinare l'MTU ottimale per connessioni TCP.
- Il nodo manda il primo pacchetto con una dimensione pari all'MTU del proprio link
- Se riceve un messaggio ICMPv6 “Packet too big” (tipo 2) manda un nuovo pacchetto con le dimensioni indicate nel messaggio
- Ripete finché non trova più errori

### Neighbor discovery
Sostituisce ARP per determinare l'indirizzo di rete LAN.
- Usa pacchetti ICMPv6 anziché ARP, multicast anziché broadcast
- Per ottenere un indirizzo fisico di un altro nodo:
	- Calcola l'indirizzo Solicited-Node (multicast) corrispondente all'indirizzo IPv6 del destinatario, formato aggiungendo gli ultimi 24 bit dell'indirizzo IP (ultime 6 cifre esadecimali del dest.) al prefisso ff02::1:ff00:/104
	- Invia all'indirizzo multicast un pacchetto ICMPv6 “Neighbor Solicitation” (125)
	- Il destinatario risponde con un pacchetto ICMPv6 “Neighbor Advertisement” (136)
	- Il nodo memorizza l'indirizzo della Neighbor Cache

### Router discovery
In IPv4 il default router deve essere configurato manualmente o via DHCP, con IPv6 gli host possono individuare automaticamente i router in un link.
Questo avviene attraverso 2 messaggi ICMPv6:
**Router Solicitation** (RS, type 133) e **Router Advertisement** (RA, type 124)

Quando un host entra in Link manda un Router Solicitation in multicast all'indirizzo
[FF02::2] e ogni router risponde con un Router Advertisement contenente il suo indirizzo e altre informazioni necessarie per il routing.

---

## DHCPv6
E' un protocollo utilizzato per la configurazione automatica degli indirizzi IPv6 e altre informazioni di rete per dispositivi in una rete IPv6. È l'equivalente del DHCP (Dynamic Host Configuration Protocol) utilizzato in reti IPv4.
**Come funziona?**
Funziona attraverso una serie di messaggi di comunicazione tra client e server per fornire configurazioni di rete ai dispositivi che si collegano a una rete IPv6:

1. **Solicitation (Sollecito)**: Un dispositivo IPv6 cerca una configurazione di rete inviando un messaggio di sollecito DHCPv6, dalla porta 546 a (ff02::1:2):547 (multicast).
2. **Router Advertisement (Annuncio del Router)**: I router inviano messaggi di annuncio contenenti informazioni di base sulla rete.
3. **Advertise (Pubblicità)**: Un server DHCPv6 risponde con dettagli sulla configurazione disponibile, dalla porta 547 verso la 546. 
4. **Request (Richiesta)**: Il dispositivo invia una richiesta per accettare l'offerta di configurazione, dalla porta 546 a (ff02::1:2):547 (multicast).
5. **Reply (Risposta)**: Il server conferma la configurazione e il dispositivo la applica, dalla porta 547 verso la 546.

### SLAAC - Stateless Address Autoconfiguration
è un metodo di configurazione degli indirizzi IPv6 che permette ai dispositivi di generare automaticamente i propri indirizzi IP senza la necessità di un server di configurazione centrale (come nel caso di DHCPv6), combinando il protocollo di router discovery con l'autoconfigurazione degli indirizzi Link-local è possibile assegnare un indirizzo Global unicast in modalità plug & play.
