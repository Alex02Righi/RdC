```table-of-contents
```
# Routing
Il termine "routing" si riferisce al processo di instradamento dei dati da una sorgente a una destinazione all'interno di una rete di computer o di un sistema di comunicazione.
In questo caso il mittente affida la consegna ad una struttura interconnessa di **Router** i quali passano i datagrammi dall’uno all’altro finché raggiungono quello che può consegnarli direttamente al destinatario.

I router sono dotati di due componenti funzionali: 
- Instradamento
- Inoltro

## Instradamento
Per instradare i pacchetti abbiamo bisogno di una <mark style="background: #946EFA;">tabella di routing</mark> che contiene le informazioni necessarie per determinare la porta di uscita appropriata per raggiungere una determinata destinazione.
I componenti necessari per il funzionamento di questo metodo:
- **Algoritmi di routing (RA)**: si preoccupano di scegliere lungo quale linea di uscita vanno instradati i pacchetti in arrivo, sono usati anche per il calcolo della tabella di routing in base alla topologia della rete.
- **Protocolli di routing (RP)**: utilizzati per lo scambio delle informazioni necessarie per determinare la topologia della rete.

### Algoritmo di Flooding
E' un algoritmo di routing in cui ogni pacchetto entrante è spedito verso tutte le linee di uscita eccetto quella da cui è arrivato.
Un problema è la gestione della propagazione di pacchetti duplicati, vediamo alcune le tecniche per risolverlo:
- conteggio del numero di salti, ogni pacchetto contiene un campo che tiene traccia del numero di salti che il pacchetto ha fatto attraverso la rete, ad ogni nodo attraversato, il valore di questo campo viene decrementato. Se il valore del campo raggiunge zero, il pacchetto viene scartato.
- il mittente assegna un numero di sequenza unico a ciascun pacchetto che invia, ogni nodo deve tenere traccia dei numeri di sequenza dei pacchetti ricevuti e scartare eventuali duplicati. Questo metodo richiede la gestione di una lista di controllo per tener traccia dei numeri di sequenza già visti.

> Flooding è utilizzato nei bridge per l'invio di broadcast e nella fase di auto-apprendimento e nei protocolli link state.

### Algoritmo Shortest Path First
La topologia della rete può essere rappresentata da un grafo pesato non orientato, il
peso attribuito ad ogni arco viene determinato mediante l’attribuzione di una metrica che tiene conto vari parametri di rete (velocità, latenza, ..).
Per il principio di ottimalità il cammino minimo che un nodo deve percorrere per raggiungere qualsiasi altro nodo del grafo è un albero detto **“Sink Tree”** (a partire dalla destinazione) o **Source Tree** (a partire dall'origine).
Si conoscono diversi algoritmi per elaborare il percorso più breve tra due nodi: il più
utilizzato è stato ideato da Dijkstra ed è noto con il nome di **Shortest Path First (SPF).**

### Protocolli di routing
I protocolli di routing stabiliscono le modalità di comunicazione tra i router per la costruzione della topologia di rete, possono essere protocolli statici o dinamici:
- **Routing statico**: La topologia e tabella di routing vengono definite in fase di setup della rete, in caso di variazioni (inserimento o eliminazione di nodi o collegamenti) è necessario l’intervento dell’operatore.
- **Routing Dinamico**: La topologia della rete è costruita dinamicamente in modo automatico, in base ai cambiamenti della topologia di rete o al traffico, in questo caso possiamo avere due varianti del protocollo:
	- **Routing dinamico centralizzato**: un nodo centrale raccoglie le informazioni sullo stato della rete, calcola (RA) la tabella per ogni nodo e la spedisce, così abbiamo tabelle consistenti, ma un punto di criticità (dipendenza dal nodo centrale).
	- **Routing dinamico distribuito**: i nodi si scambiano informazioni sullo stato della rete, ogni nodo calcola la propria tabella sulla base delle informazioni ricevute, abbiamo così tre categorie di protocolli: **Distance Vector, Link State e Gerarchici**

#### Protocolli Distance Vector
Nel grafo ogni coppia di nodi ha una **distanza** che dipende dalla “metrica” utilizzata, potrebbe dipendere dalla velocità, la latenza e il Throughput del canale.
La distanza di un percorso potrebbe dipendere dalla somma delle singole distanze
e/o dal numero di salti.
**Nel Protocollo Distance Vector (DV)** ogni nodo invia ai primi vicini l’elenco
delle distanze (a lui note) con tutti gli altri nodi (ovvero il DV), periodicamente e ogni volta che c'è un cambiamento.
Le distanze con i primi vicini vengono misurate (ad esempio con un ECHO), mentre
le altre distanze sono derivate dalle informazioni ricevute.
Tutte le volte che un Router calcola una nuova tabella di instradamento, la invia ai
sistemi adiacenti (cioè quelli collegati da un cammino fisico diretto) sotto forma di DV.
**La tabella** contiene una entry (informazione) per ogni nodo presente in rete
Ogni **entry** è composta da quattro parametri:
1. Indirizzo (del nodo remoto)
2. Hops (numero di salti per raggiungerlo)
3. Costo (determinato in base alla metrica)
4. Linea (interfaccia di rete o fisica)
Il DV inviato contiene **Indirizzo - Hops - Costo** di ogni entry (non la linea).

Il router che riceve il DV prima di tutto verifica se vi sono delle modifiche dal precedente e, in caso affermativo, incrementa il valore del campo hops di 1 unità per ogni nodo elencato nel DV, poi incrementa anche il valore del campo costo aggiungendo il costo della linea attraverso cui è arrivato il messaggio al campo costo specificato nel DV.

Il passo successivo è l'aggiornamento della propria tabella tramite un processo di **fusione** (merge) di tutti i Distance Vector a lui pervenuti da ogni linea attiva.
Nella fusione vengono esaminate le entry con lo stesso indirizzo di destinazione, scartando quelle con i costi maggiori.
**A parità di costo** si seleziona quella che ha il **minor numero di hops.**
Il protocollo è semplice ma a lenta convergenza: l’informazione di una modifica della topologia (linea interrotta, router spento, ..) si propaga lentamente

##### RIP - Routing Information Protocol
E' la prima implementazione di un protocollo DV, ne esistono 3 versioni, vediamo le caratteristiche:
- Metrica: basata solo sulla minimizzazione degli hops (max 15).
- I nodi attivi, tipicamente router, annunciano i loro percorsi ogni 30 sec. e quando si verificano cambiamenti alla topologia.
- I nodi passivi, tipicamente host, aggiornano senza annunciare.

#### Protocolli Link State
Ogni nodo determina e mantiene aggiornata la topologia della rete da cui calcola la Tabella di Routing applicando un algoritmo di routing.
Il protocollo si sviluppa nelle seguenti fasi:
1. **Scoperta dei vicini** (neighbor greetings) : invio di un pacchetto HELLO su tutte le linee.
2. **Misurazione costo linea**: invio di un ECHO ai router che hanno risposto all’HELLO.
3. **Costruzione di un pacchetto** (Link State Packet - LSP) con tutte le informazioni ricavate nella fase 2: l’identità del trasmittente, numero di sequenza, dall’età e lista di vicini con il relativo ritardo misurato.
4. **Distribuzione periodica del LSP a TUTTI i nodi della rete di router**, con un numero di sequenza, utilizzando il *Flooding*, se arriva un pacchetto con un numero di sequenza inferiore al numero più alto visto fino a quel momento, il pacchetto viene scartato (ritenuto obsoleto).
5. **Ogni nodo**, dopo aver ricevuto gli LSP da tutti gli altri, **costruisce la topologia della rete** e applica un algoritmo di routing (Shortest Path First di Dijkstra) per il **calcolo della tabella.**
##### OSPF - Open Shortest Path First
È un protocollo IGP di tipo **Link State Packet**, come funziona?
Ciascun router emette periodicamente (default 10 s) dei **pacchetti HELLO** multicast
(244.0.0.5) , per valutare possibili modifiche topologiche, ogni router costruisce un pacchetto con l’elenco delle linee attive e dei loro costi (1/larghezza di banda della linea)
Il nodo Invia in **flooding** pacchetti **Link State Update (LS-Update)** multicast 244.0.0.5, questi vengono riscontrati con un **Link State Ack** (LS-Ack), se, in base ai pacchetti di update ricevuti, si sono verificate modifiche della topologia ricalcola la tabella di routing con l’algoritmo **Shostest Path First (SPF)**

Il calcolo del SPF ha complessità _O_(N logN), dove N è il numero di router e reti, il problema viene risolto suddividendo un sistema autonomo in aree:
Ogni sistema autonomo di tipo OSPF contiene almeno un’area: l’area di Backbone (area 0), le eventuali altre aree sono connesse al Backbone e ogni router mantiene informazioni solo riguardo la topologia della propria area.

> IGP - Interior Gateway Protocol, si tratta di un protocollo utilizzato all'interno di un sistema autonomo in una rete di comunicazione, sono progettati per aiutare i router a prendere decisioni di instradamento all'interno di un sistema autonomo, basandosi su informazioni di routing locali.

#### Protocolli Gerarchici
Nel caso di reti di grandi dimensioni non è possibile gestire le tabelle di routing per l’intera rete in tutti i router, in questo caso il routing deve essere gerarchico.
La rete viene ripartita in aree, chiamate <mark style="background: #946EFA;">Sistemi Autonomi</mark>, i router all’interno di un area sono in grado di effettuare l’instradamento relativamente alla sola area e per destinazioni al di fuori dell’area si limitano ad inviare i pacchetti a dei router “di bordo” che sono a conoscenza della topologia esterna dell’area, i router “di bordo” si occupano solamente dell’instradamento dei pacchetti fra aree.
In linea di principio la ripartizione può essere effettuata tante volte quante si vuole creando più livelli nella gerarchia di routing.

#### Protocolli di Routing in Internet
In TCP/IP i router sono suddivisi in due classi, **Exterior Router** ed **Interior Router**; i primi interconnettono due insiemi di reti distinti, ogni insieme di reti, gestito da una
singola autorità amministrativa, è un sistema autonomo ed i router interni ad essi sono proprio gli Interior.
Un sistema è detto autonomo, poiché è libero di scegliere un'architettura di instradamento interna, ma deve raccogliere informazioni su tutte le sue reti e progettare uno o più gateway, gli Exterior Router, che passino le informazioni di raggiungibilità ad altri sistemi autonomi.

Gli Exterior Router utilizzano protocolli denominati EGP (Exterior Gateway Protocol),
mentre gli Interior Router scambiano informazioni di instradamento tramite gli IGP
(Interior Gateway Protocol).
I protocolli IGP più utilizzati sono **RIP** (Distance Vector) e **OSPF** (Link State) **BGP** è ip protocollo raccomandato in Internet per l’interconnessione di sistemi autonomi.
## Inoltro
L'inoltro è il processo di prendere un datagramma o un pacchetto ricevuto e determinare la migliore interfaccia o porta di uscita attraverso cui inoltrarlo sulla rete. Questo processo si basa sulla tabella di routing precedentemente configurata.
Passaggi:
- **Lettura dell'intestazione IP** ed estrazione dell'indirizzo di destinazione
- **Look-up della tabella di routing** ed identificazione dell'interfaccia di uscita
- **Switching**, trasferimento fisico dei datagrammi da ingresso a uscita.

## Routing Anycast
IP Anycast è una tecnica che consente a diverse macchine (server) di condividere lo stesso indirizzo IP, in modo che un client raggiunga il server più vicino (a minore costo) per ridurre la latenza e aumentare la ridondanza.
Gli algoritmi di routing basati sui protocolli Distance Vector o Link State gestiscono automaticamente percorsi multipli per raggiungere una destinazione, selezionando il percorso a minor costo e quindi la destinazione più conveniente.
Ovviamente il routing non è stabilito sugli indirizzi IP, ma sulle reti, quindi sarà
necessario definire una rete Anycast, (anche piccola) replicata in diversi punti della rete.